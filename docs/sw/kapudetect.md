# KaPU Chunguza

Magonjwa ya kuku yana umuhimu mkubwa kiuchumi kutokana na athari zao kwenye uzalishaji wa kuku, utendaji na baadhi yao huathiri binadamu (magonjwa ya zoonotic). Ufugaji wa kuku nchini Tanzania huendeshwa katika kiwango kidogo na cha kati kinachohusisha zaidi vijana na wanawake katika maeneo ya pembezoni mwa miji na vijijini. Mashamba ya kuku yanaweza kuwa kwenye mabanda madogo pembezoni mwa nyumba au maeneo yenye mabanda yanayotumia maranda.

Athari za kiuchumi zitokanazo na magonjwa ya kuku ni viwango vya juu vya vifo na kushindwa kushindana katika soko la kimataifa. Hivyo, uchunguzi madhubuti unahitajika kwa magonjwa haya kuanzia ngazi ya shamba ili kuboresha afya ya kuku.

KaPU Chunguza ni programu inayotumia Akili Mnemba (Artificial Intelligence, AI) kwa uchunguzi wa mapema wa magonjwa matatu ya kuku, ambayo ni Kuhara Damu (Coccidiosis), Kideri (Newcastle disease), na Homa ya Matumbo (Salmonella) kwa kutumia picha za kinyesi cha kuku. KaPU Chunguza ni sehemu ya programu ya KaPU.

Hapa chini inaonyesha sampuli za picha za kinyesi cha kuku kwa magonjwa ya Kuhara Damu (Coccidiosis), Kideri (Newcastle disease) na Homa ya Matumbo (Salmonella) na kuku wenye afya.

<figure>
    <img src ="/kapudocs/assets/fecal.png" alt="droppings" style="width:60%">
    <figcaption>Picha za kinyesi cha kuku mwenye afya na wenye magonjwa</figcaption>
</figure>

1. Ugonjwa wa Kuhara Damu (Coccidiosis) husababishwa na vimelea (parasites) aina ya Eimeria inayoshambulia njia za mmengâ€™enyo wa chakula za kuku.

2. Kideri (Newcastle disease) ni ugonjwa unaosababishwa na maambukizi ya virusi vikali vinavyoitwa avian paramyxovirus serotype 1 (APMV-1). Virusi hivi hushambulia kuku wanaofugwa na aina nyingine za ndege. 

3. Homa ya Matumbo (Salmonella) husababishwa na bakteria aina ya Salmonella zinazoshambulia na kuleta magonjwa kwa kuku, wanyama na hata binadamu.

Mtumiaji anachukua picha kwa kutumia kamera ya simu na programu ya KaPU Chunguza inakagua ugonjwa kwa kuchora sanduku la mzunguko kwa madaraja mbalimbali ya kinyesi cha kuku. Picha hapa chini inaonyesha kugundua ugonjwa wa kuhara damu (Coccidiosis) na KaPU Chunguza.

<figure>
    <img src ="/kapudocs/assets/classify.jpg" alt="droppings" style="width:40%">
    <figcaption>Picha ya kinyesi cha kuku mwenye afya na mwenye ugonjwa wa kuhara damu </figcaption>
</figure>

__Kusanya__ ni kiunganishi katika programu ya KaPU kinachotumika kukusanya picha mpya za kinyesi cha kuku. Mtumiaji anachukua picha kwa kutumia kamera ya simu, kisha anaweka aina ya ugonjwa (au kinyesi cha kuku mwenye afya) kwa picha hiyo na kuipakia kwa ajili ya uhifadhi. Picha hapa chini inaonyesha upakiaji wa picha kwa kutumia program ya Kusanya.

<figure>
    <img src ="/kapudocs/assets/collect.jpg" alt="droppings" style="width:40%">
    <figcaption>Kukusanya picha mpya za kinyesi cha kuku</figcaption>
</figure>